# HangmanPy Process TR

## Fikir
Python öğrenmeye karar verdikten sonra bir süre en iyi kaynaklar nelerdir diye internette araştırma yaptım ve Coursera'da tam istediğim gibi 5 kursluk bir seri buldum. Ancak programlamada ne kadar iyi bir eğitim ya da kurs söz konusu olursa olsun pratik yapmadan ilerlemenin mümkün olmadığını biliyordum bu yüzden de aklımın bir köşesinde hep kendimi geliştirme sürecinde yapabileceğim proje bulmak vardı. Fikir çoktu ama o kadar az bilgim vardı ki bu fikirleri hayata geçirmek için henüz hazır değildim. Ancak ilk kursu bitirirken yani yaklaşık iki hafta çalıştıktan sonra fark ettim ki hiçbir zaman hazır olmayacağım. Kendi projelerimi geliştirmeden de öğrendiklerimi pekiştirmem mümkün değildi. Bu yüzden Python çalışırken aklıma gelen adam asmaca oyununu projelendirmeye karar verdim. Bu yazımda da size projenin aşamalarından ve nasıl gerçekleştiğinden bahsedeceğim.


## Yöntem
Normal koşullarda bir proje yaparken sonuca ulaşma sürecini olabildiğince kısa tutmaya çalışmak mantıklıdır. Bunun için de daha önce yapılmış benzer projelere bakmak, kodlarını incelemek, forklamak gerekir. Benim içinse durum farklı oldu çünkü amacım projeyi hayata geçirmek değil, biraz debelenerek zorlanarak da olsa Python'u daha detaylı öğrenebilmek. O yüzden bir iskelet ya da hazır materyaller üzerine çalışmak yerine her bir aşamasını kendi başıma yapmaya çalışarak, araştırarak, deneyerek, öğrenerek ilerlemeye karar verdim. Mutlaka aralarda desteğe ihtiyacım olacak ve internet üzerinden cevaplar arayacağım ama bu zorlanmanın beni daha iyi bir programcı yapacağına inanıyorum.
